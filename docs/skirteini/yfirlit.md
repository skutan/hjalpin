# Yfirlit yfir útgefin skírteini

Hægt er að sjá yfirlit yfir öll skírteini sem gefin hafa verið út fyrir viðkomandi skip. Þetta er yfirlit yfir þau “Nauðsynlegu” skírteini sem skipið er með í dag, óháð því hvort skírteini sé í gildi eða runnið úr gildi.

## Litakóðar skírteina
| Litur    |      |
|:-----------|:-----------|
|<span class="badge green">17.10.2022</span>| **Í GILDI**  |
|<span class="badge yellow">17.10.2022</span>| **ENDURSKOÐUN** |
|<span class="badge red">17.10.2022</span>| **ÓGILT eða ÚTRUNNIÐ** |


## Útprentun skírteina

Ef prenta þarf skírteini er smellt á táknið og birtist þá listi af sniðmáti skírteinis sem hlaðið er niður og prentað fyrir hefðbundna útgáfu skírteina. Sjá nánar -  3.6 rafræn útgáfa skírteinis.  **Aðeins starfsmenn Samgöngustofu geta framkvæmt þessa aðgerð.**

Í sumum tilvikum eru til fleiri en ein útgáfa (sniðmát) af umræddu skírteini (t.d. farþegaleyfi) og er þá hægt að velja útgáfuna sem prenta á úr valmyndinni. 



## Útgáfusaga skírteinis
Til að nálgast upplýsingar um eldri útgáfur skírteinis er smellt á söguhnappinn og birtast þá allar sögufærslur.


## Framlenging skírteina
Í sumum tilvikum er hægt að framlengja skírteini skips. Líkt og með útgáfu skips skírteina þá getur **aðeins Samgöngustofa framlengt skírteini**.


#### Haffærisskírteini
Samgöngustofa notast við sömu vinnureglur við framlengingu haffærisskírteinis og áður, en hafa þarf í huga að meðan verið er að ná öllum skoðunum skipa inn í skoðunarhring mun þurfa í einhverjum tilvikum að framlengja haffærisskírteini.  Þetta á t.d. við, ef haffærisskírteinið er með gildistíma sem lendir á milli tveggja skoðunar glugga.  Frá lokum síðasta skoðunar glugga til opnunar þess næsta geta verið allt að því 6 mánuðir.


Þannig má hugsa sér að haffærið gildi til 11 mánuðar (nóvember) ársins 2023, en næsti skoðunar gluggi opnast í 2 mánuði (febrúar) 2024.  Hér er eðlilegt, til að koma skipinu inn í skoðunarhringinn, að framlengja haffærinu til opnunar gluggans á árinu 2024 (febrúar) þ.e. um 3 mánuði.  Gildistími haffærisskírteinis í Skipaskrá miðast venjulegast við gildistíma þeirra skoðunar sem rennur fyrst út. Að framlengja haffærið í þessu dæmi til febrúar 2024, þýðir um 3 mánaða framlenging.  Eftir að skip er komið inn í skoðunarhring geta liðið allt að 18 mánuðir milli skoðana.  Að framlengja haffærið um 3 mánuði í þessu dæmi er hógvær framlenging og má sjá fyrir sér, að ef útgerð vill fá meiri framlengingu þá væri hægt að framlengja til 5 mánaðar (maí) 2024.  Ef haffærið miðast við þá skoðun sem er með styttstan gildistíma í skipaskrá, þá rennur sú skoðun út í 11 mánuði 2023.  Að framlengja fram í 5 mánuð 2024 þýðir þá 18 mánuðir á milli skoðana.  Ef þetta skip fer síðan í skoðun í 5 mánuði 2024 og haffæri gefið út í framhaldi, þá mun gildistími þess haffæris vera til loka næsta skoðunarglugga ársins 2025 og skipið þá komið í skoðunarhring.

Í dag eru **engar takmarkanir** á hve mikið er hægt að framlengja haffærisskírteini í Skútunni og reglur fjalla í raun ekki um framlengingu á haffærisskírteini.

**Öryggisskírteini farþegaskips (1 ár)**: Öryggisskírteini farþegaskips gildir í mest 12 mánuði. Þessi skip eru engu að síður í 5 ára skoðunarhring.  Reglur heimila mest 1 mánaðar framlengingu og verður það sú framlenging sem verður notuð eftir að komið er yfir í Skútuna  (SOLAS, Ch. I, Reg. 14). .  

Öryggisskírteinið verður gefið út í gagnaflutningum.  Sjá má fyrir sér að framlengja haffærisskírteini handvirkt í framhaldinu af gagnaflutningum til að gildistími þess stemmi við gildistíma öryggisskírteinis, ef ekkert annað kemur í veg fyrir slíkt.

**Öll önnur öryggisskírteini (5 ár)**:  Öll önnur öryggisskírteini fyrir flutningaskip, fiskiskip, önnur skip gilda í mest 60 mánuði og eru í 5 ára skoðunarhring.  Reglur heimila almennt 1 mánaðar framlengingu og verður það sú framlenging sem verður notuð eftir að komið er yfir í Skútuna.  Í undantekningartilvikum er hægt að framlengja skírteinið um allt að 3 mánuði ef skipið er ekki í höfn þegar skírteinið rennur út (SOLAS, Ch. I, Reg. 14). 

Öryggisskírteinið verður gefið út í gagnaflutningum.  Sjá má fyrir sér að framlengja haffærisskírteini handvirkt í framhaldinu af gagnaflutningum til að gildistími þess stemmi við gildistíma öryggisskírteinis, ef ekkert annað kemur í veg fyrir slíkt.

