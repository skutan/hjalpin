# Farþegaleyfi

Samgöngustofu gefur út farþegaleyfi til þeirra skipa, sem sigla með farþega.  Forsenda fyrir útgáfu leyfis er að skoðanir séu í gildi og tryggingar og önnur skilyrði séu fyrir hendi.


 `SKÍRTEINI OG LEYFI`  &rarr;   `FARÞEGALEYFI`

<!-- ![Farþegaleyfi](/images/fartega1.png) -->

### Flokkun hafsvæða og flokkar farþegaskipa


Hafsvæðum er skipt upp í eftirfarandi flokka:

|        | Hafsvæði     |
| :-----------: | :----------- |
| A | Hafsvæði utan svæða B, C og D. |
| B | Hafsvæði, þar sem landhnitin eru hvergi meira en 20 sjómílur frá strandlínunni, miðað við meðalflóðhæð, en er utan svæða C og D |
| C | Hafsvæði þar sem fjarlægð að vari er aldrei meira en 15 mílur og fjarlægð að strandlínu þar sem skipreika fólk getur lent aldrei meiri en 5 mílur, en er utan hafsvæðis D. Auk þess skulu líkurnar á að hæð kenniöldu fari yfir 2,5 m vera undir 10% á ári miðað við rekstur allt árið eða þann hluta ársins sem reksturinn er bundinn við, t.d. rekstur yfir sumartímann.|
| D | Hafsvæði þar sem fjarlægð að vari er aldrei meiri en 6 mílur og fjarlægð að strandlínu þar sem skipreika fólk getur lent aldrei meira en 3 mílur. Auk þess skulu líkurnar á að hæð kenniöldu fari yfir 1,5 m vera undir 10% á ári miðað við rekstur allt árið eða þann hluta ársins sem reksturinn er bundinn við, t.d. rekstur yfir sumartíma.|


Farþegaskipum er skipt í eftirfarandi flokka eftir því á hvaða hafsvæðum þau mega sigla:


| Flokkur       | Hafsvæði     |
| :-----------: | :----------- |
| A | Farþegaskip í innanlandssiglingum á svæðum A, B, C og D |
| B | Farþegaskip í innanlandssiglingum á svæðum B, C og D |
| C | Farþegaskip í innanlandssiglingum á svæðum C og D |
| D | Farþegaskip í innanlandssiglingum á svæði D |